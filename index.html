<!DOCTYPE html>
<html lang="en">

<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <link rel="stylesheet" href="styles.css" />
  
</head>

<body>
  <main id="main">
      <h1 id="title" >Shomahmudovlar oilasi</h1>
      <p class="sub">16 ta qarovsiz bolani qaramog'iga olgan oila</p>
 
    <figure id="img-div">
      <img id="image" src="http://static.xabar.uz/uploads/1/720__FaBNpct45xBLnFMZXIBFY5qAShqO6LSp.jpg" />
      <figcaption id="img-caption"><i>Shoahmad Shomahmudov va Bahri Akramova asrab olgan bolalari bilan.</i></figcaption>
     </figure>
      
      <div id="tribute-info">
        <p>Shomahmudovlar — insonparvarlikning yuksak namunasini ko‘rsatgan oila. Ikkinchi jahon urushi davrida toshkentlik temirchi Shoahmad Shomahmudov (1890 — 1970) va uning xotini Bahri Akramova (1903 — 1987) turli millatlarning qarovsiz va yetim qolgan bolalarini asrab olib, ta’lim-tarbiya berishdi. Bu er-xotin Telman nomidagi zavodda temirchi bo‘lib ishlardi.</p>
        <p>Ular evakuatsiya qilingan yetim bolalarni olib keta boshlaganlarida, Shoahmad Shomahmudov 53 yoshda, uning rafiqasi Bahri Akramova 40 yoshda edi. Ular temir yoʻl vokzaliga kelib, urush boʻlgan hududlardan kelgan poyezdlardan bolalarni birin-ketin olib keta boshlagan. Birgina 1943-yilning oʻzida keksa temirchi Shoahmad Shomahmudov toʻrt farzandni asrab oldi. Uning farzandlari turli millat va familiyalari turlicha boʻlgan. Farzand asrab olish tarixida Shomahmudovlar oilasi tarqatish markazidan 5 oylik chaqaloqni olib ketishgani ham qayd etilgan. </p>
        <p>Shu tarzda boshpanasiz qolgan, turli millat vakillari bo‘lgan 13 bolani va urushdan so‘ng yana 3 nafar bolani o‘z tarbiyalariga olishdi. Bular: Habiba, Vova, Shuhrat — rus, Hamidulla — ukrain, Rafiq, Rahmatulla — tatar, Xolida — moldavan, Samug‘ — chuvash, Yo‘ldosh, Ergash — yahudiy, Halima — qozoq, Qoravoy, Ne’mat, Muazzam, Hakima, Ulug‘bek — o‘zbek. Aksariyat bolalarga o‘zlari ism berishgandi.</p>
        <p>Yozuvchi Raxmat Fayziyning „Hazrati inson“ romani, Oʻzbekfilm kinostudiyasining „Sen yetim emassan“ badiiy filmi yaratilishiga Shomahmudovlar oilasi hayoti asos boʻlgan. Bu oila sharafiga Toshkentdagi Xalqlar doʻstligi maydonida Xalqlar doʻstligi monumenti oʻrnatilgan. Ularning bir oʻgʻli boʻlgan. U Ikkinchi jahon urushida ishtirok etgan. U urushdan bir oyoqsiz boʻlib qaytadi va yana bir bolani olib keladi. Ular hech ham ikkilanmay u bolani oilalariga qabul qilishadi.</p>
        <h2>Mukofotlar</h2>
        <p>Shomahmudovlar juftligi SSSR Oliy Kengashi Prezidiumining 1975-yil 23-avgustdagi farmoni bilan „Hurmat Belgisi“ ordeni bilan taqdirlangan. Bahri Akramovaga „Qahramon ona“ unvoni ham berildi. 1964-yilda Leningrad kinofestivalida ular haqida ishlangan „Sen yetim emassan“ filmi eng yaxshi ssenariy uchun mukofotga sazovor boʻldi (R.Fayzi). 1972-yilda „Sen yetim emassan“ filmi (rej. Sh. S.Abbosov) Oʻzbekiston Lenin komsomoli mukofoti laureati, ikki yildan soʻng esa Oʻzbekiston SSR Hamza nomidagi Davlat mukofoti laureati boʻldi.</p>
        <p>Toshkentdagi koʻchalardan biriga Shomahmudov nomi berilgan. 1982-yil 26-mayda Toshkentdagi „Xalqlar doʻstligi“ maydonida Shomahmudovlar oilasiga monument oʻrnatildi. Haykaltarosh D.B.Ryabichev, arxitektorlar L.T.Adamov, S.R.Adilov[5]. Yodgorlik Ulugʻ Vatan urushi yillarida SSSRning turli respublikalaridan 15 nafar yetim bolalarni asrab olgan toshkentlik Shomahmudovlar oilasining jasorati ramzidir. Yodgorlik markazida temirchi Shomaxmudovlar oilasi tasvirlangan haykaltaroshlik kompozitsiyasi oʻrnatilgan.</p>
        <h4>To'liq ma'lumotlar ushbu <a id="tribute-link" target="_blank" href="https://uz.wikipedia.org/wiki/Shomahmudovlar_oilasi">Wikipedia</a> sahifasida</h4>
      
      </div>
  </main>
</body>

</html>
